---
date: 2018-07-30T18:06:05.665Z
title: "ซื้อเกมใน Steam ยังไงไม่ใช้เงินซักบาท (ใช้ Bitcoin สิ)"
subtitle: ""
description: "ก่อนอื่นต้องบอกก่อนเลยว่าทาง Steam เคยรับ Bitcoin เอง แต่ตอนนี้ได้ยกเลิกไปแล้วเนื่องจากความผันผวนของราคาและเรื่อง Transaction Fee ที่เด้งสูงจนทำให้เกิดความปั่นป่วนในการซื้อเกมขึ้นจนเป็นเหตุให้ยกเลิกไป
แล้วตอนนี้จะทำอย่างไรล่ะ ถ้าเรามีเหรียญคริปโตติดกระเป๋าแล้วอยากซื้อเกมฟรีๆล่ะ"
tags:
  - how to
  - gaming
  - steam
  - cryptocurrency
  - bitcoin
  - litecoin
  - ethereum
---

ก่อนอื่นต้องบอกก่อนเลยว่าทาง Steam เคยรับ Bitcoin เอง แต่ตอนนี้ได้ยกเลิกไปแล้วเนื่องจากความผันผวนของราคาและเรื่อง Transaction Fee ที่เด้งสูงจนทำให้เกิดความปั่นป่วนในการซื้อเกมขึ้นจนเป็นเหตุให้ยกเลิกไป
แล้วตอนนี้จะทำอย่างไรล่ะ ถ้าเรามีเหรียญคริปโตติดกระเป๋าแล้วอยากซื้อเกมฟรีๆล่ะ

อันนี้ถือว่าเป็นปัญหาแรกที่เกิดขึ้นมาใหม่ๆ เพราะ [Monster Hunter: World](https://store.steampowered.com/app/582010/MONSTER_HUNTER_WORLD/) ดันมาเข้า PC ตอนที่กำลังจะเปิดเทอมน่ะสิ เงินค่าเทอมนี่สั่นกันเลยทีเดียว

![ไม่สะเทือนกระเป๋าก็ไม่รู้จะว่าไงแล้ว](./images/1KDHa7ojnyVyEMuarsWI8ZQ.png)

แน่นอนว่าค่าเทอมต้องล็อกไว้หลังบ้านแน่นๆ แล้วเอาเงินในบัญชีมาโปะแทน…
เอ้า ไม่ได้อีก ไม่งั้นจะไม่มีอะไรกินไปครึ่งเดือนเลยนะ

ด้วยความที่ไปซนกับวงการคริปโตซะตั้งแต่ Bitcoin ราคา $10 ยัน $10,000 ก็คงจะไม่แปลกที่จะมีติดกระเป๋าบ้าง แน่นอนว่าเราสามารถนำมันมาทำประโยชน์กับเราได้
จึงทำให้เกิดแรงกระตุ้นในการหาวิธีแปลงคริปโต ให้กลายเป็นเงินใน Steam ให้ได้

ไม่นานหลังจากนั้น ก็ได้พบกับเว็บต่างประเทศที่ขายบัตรเติมเงิน Steam ด้วยคริปโต
นามว่า [Bitrefill](https://blog.bitrefill.com/@bitrefill) โดยเว็บนี้ นอกจากขายบัตร Steam แล้วก็ยังมีบริการอื่นๆ อีกด้วย

![ถึงจะเป็นเว็บนอก ก็เติมเงินมือถือไทยได้นะ](./images/1EwMfj1LmzC6jDQFrh8tV1Q.png)

แน่นอนว่าจุดประสงค์หลักนั้นคือการซื้อบัตรเติม Steam โดยใช้คริปโต เว็บนี้เขาจะขายบัตรแบบเดียวคือ International EURO แต่ Steam จะแปลงหน่วยเงินเป็นบาทให้

![สำหรับประเทศไทยนั้นถือว่ามีของน้อยมาก เพราะส่วนใหญ่จะล็อกประเทศไว้](./images/1MjHq8Y8SvUoa--Pat3zvHA.png)

เมื่อคลิกมาแล้วก็สามารถเลือกราคาได้ตามที่เขามีให้ สต็อกอาจจะเปลี่ย  นแปลงได้

![จะซื้อเกมแพงก็ลำบากซื้อหลายรอบหน่อย](./images/1S7vzVIV0hEikcVl3FMvxWQ.png)

หลังจากนั้นก็สามารถเลือกช่องทางจ่ายเงินได้ เพราะเว็บนี้ไม่ได้รับแค่ Bitcoin อย่างเดียว เขารับทั้ง Litecoin, Ethereum, Dogecoin, Dash รวมไปถึง Bitcoin ผ่าน Lighting network, Coinbase และ LocalBitcoin อีกด้วย

![ช่องทางหลากหลาย จ่ายสบาย](./images/1ilnEjAmFqazUndw7FbHoFA.png)

หลังจ่ายเงินแล้วนั้น ใช้เวลารอไม่นานมากถ้าโชคดีตรง network เป็นใจ แล้วเดี๋ยวทางเว็บก็จะส่งโค้ดเติมเงินมาให้ทั้งผ่านอีเมลและหน้าเว็บ สำหรับบางเหรียญอาจมีติดเรื่อง network confirm บ้าง เขาก็จะส่งอีเมลมาบอกสถานะเรื่อยๆ

### ทิ้งท้าย

ถือว่าสมัยนี้ตัว Bitcoin นั้นเป็นสิ่งที่หลายๆคนรู้จักว่ามันเป็นเงินแห่งอินเตอร์เน็ต แต่หลายๆคนมักไม่สนใจว่ามันสามารถเอามาใช้ในชีวิตประจำวันได้เหมือนเงินสด
ในบทความนี้ก็เป็นหนึ่งในการใช้งาน Bitcoin ตามจุดประสงค์ของมันอย่างหนึ่ง ที่ว่าจะเป็นเงินสำหรับทุกคน ใช้ได้ทั่วโลก และให้ทุกคนเป็นธนาคารของตัวเอง
