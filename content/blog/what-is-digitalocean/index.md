---
date: 2017-11-28T05:31:11.134Z
title: "ทำความรู้จักกับ DigitalOcean"
subtitle: "ทำความรู้จักกับ DigitalOcean"
description: "DigitalOcean คือผู้ให้บริการ Cloud server ระดับต้นๆ โดยถูกออกแบบมาเพื่อให้ Developer ใช้งานได้อย่างสะดวกและง่ายดาย ด้วยจุดเด่นในด้านความเร็วในการตั้งเซิร์ฟเวอร์เพียงไม่กี่อึดใจและราคาที่เหมาจ่ายเป็นรายชั่วโมง"
tags:
  - what is?
  - digitalocean
  - cloud computing
  - cloud services
---

DigitalOcean คือผู้ให้บริการ Cloud server ระดับต้นๆ โดยถูกออกแบบมาเพื่อให้ Developer ใช้งานได้อย่างสะดวกและง่ายดาย ด้วยจุดเด่นในด้านความเร็วในการตั้งเซิร์ฟเวอร์เพียงไม่กี่อึดใจและราคาที่เหมาจ่ายเป็นรายชั่วโมง

## บริการต่างๆ

### Droplets

> [https://www.digitalocean.com/products/compute/](https://www.digitalocean.com/products/compute/)

![ใช้ง่าย ไม่ปวดหัว](./images/1un30drRALetnQRCskznscw.png)

Droplets นั้นคือเซิร์ฟเวอร์เสมือนที่สามารถ Deploy ได้ภายในเวลาไม่ถึงนาที โดยมีตัวเลือกให้ค่อนข้างละเอียดในเรื่องของ RAM, CPU และขนาดของ SSD โดยสามารถเปลี่ยนสเปคได้ตามการใช้งานที่แตกต่างกันไป โดยมีให้เลือกหลากหลายแบบ ทั้งแบบทั่วไป และแบบเน้น CPU หรือเน้น RAM

![ราคาแบบปกติ เริ่มต้นแค่ชั่วโมงละ 25 สตางค์](./images/1-OXbdkU3z4csNWReLTnc7g.png)

โดย OS ที่สามารถใช้ได้นั้นจะเป็น Linux distro ทั้งหลาย เช่น Ubuntu, Debian และ CentOS จึงทำให้มีความยืดหยุ่นในการลงซอฟท์แวร์อย่างมาก

นอกจากนี้แล้วยังมีชุดซอฟท์แวร์พร้อมใช้ที่เรียกว่า One-click apps พร้อมให้ลงและใช้ได้ทันที เช่น WordPress, Docker และ MEAN

![เหล่าซอฟท์แวร์ที่พร้อมให้ใช้บริการ](./images/1JJJWVrrxM86xX54pDoxz_g.png)

ในเมื่อเป็นผู้ให้บริการ Cloud server นั้น ต้องมีพื้นที่ให้เช่าในหลายโซนประเทศให้มากที่สุด โดย DigitalOcean นั้นมีเซิร์ฟเวอร์ตั้งอยู่ทุกทวีป รวมถึงโซนเอเชียด้วย

![ตำแหน่งที่ตั้งที่สามารถใช้ได้](./images/1xwTJHoV7z3kL3Y-QaYdz8w.png)

หากทรัพยากรที่เราเลือกไปตอนแรกนั้นไม่พอ หรือต้องการเพิ่มประสิทธิภาพของ Droplet เราสามารถกดซื้อเพิ่มได้ทันที โดยข้อมูลต่างๆจะยังคงอยู่ที่เดิม หรือถ้าหากต้องการพื้นที่ Storage มากขึ้นอีก ก็สามารถซื้อเพิ่มได้เช่นกัน

![เสริมขนาดได้ง่ายๆ เพียงไม่กี่คลิก](./images/1MS9LhMQr5qsd9LdzLj3fPA.png)

หรือถ้าต้องการความจุแบบเต็มอิ่ม ใช้สำหรับงานใหญ่ๆหรือเก็บไฟล์เยอะๆ ทาง DigitalOcean ก็มีบริการใหม่ ชื่อว่า…

### Spaces

> [https://www.digitalocean.com/products/object-storage/](https://www.digitalocean.com/products/object-storage/)

![โกดังเก็บของแห่งโลกออนไลน์](./images/1NdriYEIQA8NDpxuibucPHQ.png)

Spaces นั้นเป็นบริการใหม่ของทาง DigitalOcean ที่สามารถใช้เป็นคลังเก็บไฟล์ขนาดใหญ่กว้างขวางในราคาที่จับต้องได้ โดยจะแตกต่างตรงที่ Spaces นั้นเราจะได้มาเพียงโกดังขนาดใหญ่ เทียบกับ Droplets ที่เหมือนห้องเช่าที่มีอุปกรณ์เครื่องใช้

![ราคาที่เอื้อมถึงกับพื้นที่กว้างขวาง](./images/1fbTyn1c2cavwPomDDkv_pg.png)

จุดประสงค์หลักของ Spaces นั้นคือการทำ Storage ให้กับแอพลิเคชั่นของเราที่ต้องการพื้นที่ในการเก็บข้อมูลสูง เช่นเก็บรูปภาพ ไฟล์ล็อก หรือคอนเทนต์ต่างๆบนเว็บได้โดยไม่ต้องกลัวว่าพื้นที่ใน Droplet จะเต็ม เพราะหากใช้เกินทางระบบจะคิดเพิ่มให้อัตโนมัติ และข้อดีอีกอย่างก็คือการที่ไม่จำเป็นต้องเชื่อมกับ Droplet ของตัวเอง จึงทำให้มีความยืดหยุ่นในเรื่องของแอพลิเคชั่นที่เราจะใช้กับ Spaces ด้วย

> [ข้อแตกต่างระหว่าง Spaces และ Volume (digitalocean.com)](https://www.digitalocean.com/community/tutorials/object-storage-vs-block-storage-services)

นอกจากนี้แล้วยังมีบริการเสริมให้กับ Droplet อีกมากมาย เช่นการ Backup อัตโนมัติและระบบ Snapshot ที่สามารถเก็บ Droplet ไป Deploy อีกรอบได้

![Backup ง่ายๆ ราคาสบายกระเป๋า](./images/1o0SdHU5d32sWnWJmdkJmwQ.png)

![Load เยอะก็ช่วยได้](./images/1rpoqsQbTlKci5gHLg2ngMg.png)

![อุปกรณ์ครบครัน](./images/1m6XTx6ar_WjcIMYZiaEy7w.png)

>[Pricing on DigitalOcean (www.digitalocean.com)](https://www.digitalocean.com/pricing/)

## เริ่มใช้งาน

ก่อนอื่นก็คงไม่พ้นการสมัคร account ในการใช้งานก่อน ตัว account นั้นสมัครฟรี ข้างในเสียตังอยู่ดี แต่ถ้าสมัครผ่าน[ลิงค์นี้](https://m.do.co/c/ce13f779b449) ทางระบบจะให้เครดิตไปทดลองใช้เลยฟรีๆ $10

![หน้า Control Panel อันว่างเปล่า](./images/1ZaNvhIw2GazoKANFYWfCag.png)

เมื่อคลิกปุ่ม Create Droplet แล้วเราจะพบกับหน้าสร้าง Droplet ของเราโดยสามารถเลือกได้ทั้ง OS, spec ของ Droplet, เพิ่มขนาดด้วย Volume, ตำแหน่ง datacenter รวมทั้งฟีเจอร์เสริมต่างๆเช่น backup, IPv6 และ SSH key

![ตัวเลือกมากมายพร้อมให้เลือกสรร](./images/18UXfns711nKWobDq5Ts8Iw.png)

ในส่วนของ One-click apps นั้นก๋็สามารถเลือกได้เช่นกัน ในกรณีที่บางซอฟท์แวร์ใช้เกิน spec ที่มีไว้ให้นั้น ตัวเลือกจะถูกล็อกไว้ทันที เช่น WordPress และ Ghost ที่ใช้พื้นที่ disk เกิน

![กินเยอะก็อดไป](./images/1dWpnX2Rf7MYD8q9RB2f9MQ.png)

ในที่นี้เราจะมาลองสร้าง Ghost Droplet กัน ข้อดีของ DigitalOcean คือการจ่ายเป็นรายชั่วโมง หากสร้าง Droplet ขึ้นมาเพื่อทดสอบอะไรนิดๆหน่อยๆ ก็จ่ายตามจำนวนชั่วโมงที่ใช้ เมื่อกดปุ่ม Create ไปแล้วก็จะเด้งกลับมาที่หน้า Control Panel หลังจากนั้นไม่นานเราก็จะได้ Droplet ที่เราสร้างพร้อม IP พร้อมอีเมล์ข้อมูลสำหรับ SSH เข้าไปตั้งค่า Droplet

![Droplet อันน้อยๆของเรา](./images/1YZRiWuFdtw4Tbeg1By_icg.png)

ถ้าคลิกที่ชื่อ Droplet แล้วจะพบกับหน้าข้อมูลต่างๆของ Droplet ของเรา พร้อมให้เราปรับแต่งได้เหมือนเซิร์ฟเวอร์จริงๆ แล้วยังมี remote console ให้ใช้ผ่านเว็บอีกด้วย แต่ยังไงก็แนะนำให้ใช้ SSH client จริงๆดีกว่า โดยทุกครั้งที่เข้า SSH เป็นครั้งแรก ระบบจะบังคับให้เปลี่ยนรหัสผ่านทันทีเพื่อความปลอดภัย

![หน้า Droplet monitoring](./images/1IDq8ZN7UI5ba4tfiv1x3-Q.png)

ภายใน SSH console นั้นจะมีลิงค์สำหรับเข้าใช้ Ghost อยู่ สามารถ copy ลิงค์ไปวางใน browser ได้เลย

![Ghost พร้อมใช้งานแล้ว](./images/1FSAOqbTzC-Ko4L5Q8Nli3w.png)

นอกจากนั้นแล้ว ตัว Droplet นั้นยังเป็นเซิร์ฟเวอร์ Ubuntu อย่างเต็มตัว จึงสามารถทำอะไรได้นอกเหนือจากนี้อีก

สำหรับการสร้าง Droplet แบบอื่นๆนั้นจะมีขั้นตอนตั้งค่าที่คล้ายกันทุก OS่ แต่ถ้าหากเป็นพวก One-click apps นั้นอาจมีขั้นตอน Set up เพิ่มขึ้นมาในหน้า front-end เช่น Ghost กับ WordPress ที่มีการตั้งบัญชี admin ของ app แยกออกมาจากบัญชี root ของ Droplet ที่เราใช้ SSH เข้าเซิร์ฟเวอร์ (หรือใครใช้ SSH key ก็เข้าระบบอีกแบบ)

## เพิ่มเติม

### การจ่ายเงิน

DigitalOcean นั้นรองรับการจ่ายเงินออนไลน์ผ่านบัตรเครดิตและบัตรเดบิต รวมถึง ผ่านบัญชี PayPal โดยสามารถเลือกซื้อเครดิตไว้ก่อนได้หรือให้หักจากบัตรเมื่อถึงยอดใช้งาน และยังมีระบบเตือนค่าบริการหากเกินกำหนดที่เราตั้งไว้ผ่านอีเมล์

![จ่ายสบายไร้กังวล](./images/1Drs8rUmfd09lQHG1mAfX1g.png)

### ระบบ Referral

หรือถ้าอยากชวนคนอื่นให้เข้ามาใช้บริการของ DigitalOcean แบบฟรีๆ ก็สามารถนำ[ลิงค์ referral ของเรา](https://m.do.co/c/ce13f779b449)ไปให้เขาสมัคร และเขาจะได้เครดิตไปทดลองใช้ทันทีถึง $10

![เราจะไม่หวงลิงค์ referral ของเรา](./images/1YqNkQ2QxHZ_lrihc-2y1Gg.png)

### ความปลอดภัย

เพราะระบบออนไลน์นั้นไม่ปลอดภัย 100% เสมอไป ทาง DigitalOcean ก็มีฟีเจอร์ด้านความปลอดภัยให้ทุกคนได้ใช้เพื่อเสริมความแกร่งด้วย 2-factor authentication และ SSH key สำหรับบัญชีและ Droplet ของเรา

![แข็งแรง ปลอดภัย ใช้ SSH key](./images/1b1oDRoNEz1t7-ALAl2Y86g.png)

### Community

เพราะ DigitalOcean นั้นถูกใช้โดย developer และ sysadmin จำนวนมาก จึงมักเกิดคำถามในเรื่องระบบขึ้นมา แล้วใช่ว่าทีม support จะตอบได้ทุกเรื่องเสมอไป ทำให้มีส่วนของ community board ขึ้นมาเพื่อให้ทุกคนเข้ามาค้นคว้า หาคำตอบและ tutorial ในการทำระบบบางอย่าง โดยมีส่วนของ tutorial และ Q&A แยกกัน

![https://www.digitalocean.com/community](./images/1GPjJ-NLo42rJgTBW4pPVFA.png)

![https://www.digitalocean.com/community/questions](./images/1vDGHYA_HEGIXCx5BA7JwNw.png)

![https://www.digitalocean.com/community/tutorials](./images/1jMjszL_4x3bp_67zwPNBDQ.png)

## ทิ้งท้าย

DigitalOcean นั้นสามารถ scale เซิร์ฟเวอร์ตามความต้องการหลายๆแบบของ developer และทีมงานอื่นๆ ได้อย่างง่าย อยากได้เซิร์ฟเวอร์ขนาดเล็กไว้ทดสอบซอฟท์แวร์อะไรนิดๆหน่อยๆ ก็ตั้ง Droplet ขนาดเล็กมาลองแล้ว destroy ได้ทันทีหากมีอะไรผิดพลาดเกิดขึ้นโดยไม่ต้องล้างทั้งระบบแบบเซิร์ฟเวอร์ตัวจริง ถ้าหากมีความต้องการกลุ่มเซิร์ฟเวอร์จำนวนมากมาใช้ในระบบของเราก็สามารถสร้าง Droplet จำนวนมากพร้อม private connection เชื่อมต่อกันเองได้ในไม่กี่อึดใจ จึงถูกเลือกไปใช้โดยกลุ่ม developer และบริษัท IT จำนวนมากทั่วโลก

![เหล่าองค์กรและบริษัทชั้นนำที่เลือกใช้บริการของ Digitalocean](./images/1Jn8iYZfmTtSHEzBuJeJbtA.png)
