---
title: ทำความรู้จักกับ DigitalOcean
description: >
  DigitalOcean คืออะไร ใช้ทำอะไรได้บ้าง ทำไมถึงนิยมใช้กันทั่วโลก

created: 2017-11-29T17:36:00Z 
updated: 2020-02-17T09:03:21.000Z
cover: digitalocean-blog-cover.png
tags: 
  - What is?
  - DigitalOcean
  - Cloud computing
---

DigitalOcean คือผู้ให้บริการ Cloud server ระดับต้นๆ โดยถูกออกแบบมาเพื่อให้ Developer ใช้งานได้อย่างสะดวกและง่ายดาย ด้วยจุดเด่นในด้านความเร็วในการตั้งเซิร์ฟเวอร์เพียงไม่กี่อึดใจและราคาที่เหมาจ่ายเป็นรายชั่วโมง

## บริการต่างๆ ของ DigitalOcean

### [Droplets](https://www.digitalocean.com/products/droplets/)

![](./images/image-10.png)

![ใช้ง่าย ไม่ปวดหัว](./images/image-11.png)

Droplets นั้นคือเซิร์ฟเวอร์เสมือนที่สามารถ Deploy ได้ภายในเวลาไม่ถึงนาที โดยมีตัวเลือกให้ค่อนข้างละเอียดในเรื่องของ RAM, CPU และขนาดของ SSD โดยสามารถเปลี่ยนสเปคได้ตามการใช้งานที่แตกต่างกันไป โดยมีให้เลือกหลากหลายแบบ ทั้งแบบทั่วไป และแบบเน้น CPU หรือเน้น RAM

![ปรับรูปแบบได้ตามที่ต้องการ เหมาะกับงานหลายประเภท](./images/image-12.png)

โดย OS ที่สามารถใช้ได้นั้นจะเป็น Linux distro ชื่อดังทั้งหลายให้เลือกใช้ และยังสามารถเพิ่ม image ส่วนตัวขึ้นไปใช้ได้ จึงทำให้มีความยืดหยุ่นในการตั้งเซิร์ฟเวอร์อย่างมาก

![อยากได้แบบไหน เคยใช้อะไรมา เลือกระบบตามถนัดได้เลย](./images/image-13.png)

นอกจากนี้แล้วยังสามารถสร้าง droplet ที่ติดตั้งชุดซอฟท์แวร์พร้อมใช้ผ่านตัวช่วยเรียกว่า 1-Click Apps ที่สามารถใช้งานได้ทันที\*

> \*ขึ้นอยู่กับซอฟท์แวร์ที่เลือกติดตั้ง โดยส่วนใหญ่แล้วนั้นจะมีขั้นตอนการตั้งค่าครั้งแรกที่เกิดขึ้นหลังการติดตั้งชุดซอฟท์แวร์นั้นๆ สามารถอ่านข้อมูลเพิ่มเติมได้ที่หน้าของชุดซอฟท์แวร์นั้นๆว่าระบบจะติดตั้งอะไรบ้างที่จำเป็นต้องใช้

![เปิดเซิร์ฟเวอร์พร้อมใช้ได้ง่ายๆ ไม่ต้องทำอะไรมากมาย](./images/image-14.png)

ถึงแม้ว่า DigitalOcean จะให้บริการเซิร์ฟเวอร์ให้เช่าเป็นหลัก แต่ก็ยังมีบริการอื่นๆ ให้เลือกใช้ตามความต้องการอีกมากมาย เช่น

### [Kubernetes](https://www.digitalocean.com/products/kubernetes/)

![](./images/image-15.png)

ในยุคสมัยแห่ง cloud computing นั้นก็คงไม่พ้นเทรนด์ของ container ซึ่งทาง DigitalOcean นั้นก็มีบริการพิเศษสำหรับการบริหารจัดการ Kubernetes cluster โดยจะใช้ droplet เป็นตัวหลักในการประมวลผล

![ฟีเจอร์ครบครัน พร้อมสำหรับทุกงาน](./images/image-16.png)

### [Managed Databases](https://www.digitalocean.com/products/managed-databases/)

![](./images/image-17.png)

สำหรับใครที่ใช้ฐานข้อมูลขนาดใหญ่ก็สามารถใช้บริการ managed database ของ DigitalOcean ซึ่งมาพร้อมกับฟีเจอร์เสริมเช่น backup ฟรีรายวันและระบบป้องกันการล่มแบบอัตโนมัติ

![ฐานข้อมูลที่พร้อมตลอดเวลา](./images/image-18.png)

### [Spaces](https://www.digitalocean.com/products/spaces/)

![](./images/image-19.png)

Spaces นั้นคือบริการ Object Storage ให้กับแอปพลิเคชันของเราที่ต้องการพื้นที่ในการเก็บข้อมูลสูง เช่นเก็บรูปภาพ ไฟล์ล็อก หรือคอนเทนต์ต่างๆบนเว็บได้โดยไม่ต้องกลัวว่าพื้นที่ใน Droplet จะเต็ม เพราะหากใช้เกินทางระบบจะคิดเพิ่มให้อัตโนมัติ และข้อดีอีกอย่างก็คือการที่ไม่จำเป็นต้องเชื่อมกับ Droplet ของตัวเอง จึงทำให้มีความยืดหยุ่นในเรื่องของแอปพลิเคชันที่เราจะใช้กับ Spaces ด้วย

![โกดังเก็บของใหญ่จุใจ](./images/image-20.png)

- - -

## เริ่มใช้งาน

ก่อนอื่นก็คงไม่พ้นการสมัคร account ในการใช้งานก่อน ตัว account นั้นสมัครฟรี ข้างในเสียตังอยู่ดี แต่ถ้าสมัครผ่าน[**ลิงค์นี้**](https://m.do.co/c/ce13f779b449) ทางระบบจะให้เครดิตไปทดลองใช้เลยฟรีๆ **$100** เรียกได้ว่าใช้ได้ยาวๆ ลองทำอะไรได้หลายอย่าง

> _จำนวนเครดิตฟรีนั้นสามารถเปลี่ยนแปลงได้ตลอด ตอนแรกที่เขียนบทความนี้ (2017) ถ้าสมัครผ่านลิงค์จะได้เครดิตแค่ $10 แต่ตอนนี้ (2019) ก็ได้เพิ่มเครดิตขึ้นมาถึง $100 เอาไว้ทดลองระบบต่างๆได้ตามใจ_

![หน้า Control Panel อันว่างเปล่า](./images/image-21.png)

เมื่อคลิกปุ่ม Create Droplet แล้วเราจะพบกับหน้าสร้าง Droplet ของเราโดยสามารถเลือกได้ทั้ง OS, spec ของ Droplet, เพิ่มขนาดด้วย Volume, ตำแหน่งของ datacenter รวมทั้งฟีเจอร์เสริมต่างๆเช่น 1-Click app, backup, IPv6 และ SSH key ที่เราบันทึกเก็บไว้ใช้ในการล็อกอินเข้า Droplet แทนรหัสผ่าน

![ตัวเลือกมากมายพร้อมให้เลือกสรร](./images/image-22.png)

ในที่นี้เราจะมาลองสร้าง Droplet [Ghost](https://ghost.org/) กัน ข้อดีของ DigitalOcean คือการจ่ายเป็นรายชั่วโมง หากสร้าง Droplet ขึ้นมาเพื่อทดสอบอะไรนิดๆหน่อยๆ ก็จ่ายตามจำนวนชั่วโมงที่ใช้ ถ้าเปิดใช้งานเกิน 672 ชั่วโมง (28 วัน * 24 ชั่วโมง) ก็จะปรับราคาไปเป็นแบบรายเดือนแทน

เมื่อกดปุ่ม Create ไปแล้วก็จะเด้งกลับมาที่หน้า Control Panel หลังจากนั้นไม่นานเราก็จะได้ Droplet ที่เราสร้างพร้อม IP พร้อมอีเมล์ข้อมูลสำหรับ SSH เข้าไปตั้งค่า Droplet

![ไม่กี่อึดใจก็ได้ droplet พร้อม Ghost](./images/image-23.png)

ถ้าคลิกที่ชื่อ Droplet แล้วจะพบกับหน้าข้อมูลต่างๆของ Droplet ของเรา พร้อมให้เราปรับแต่งได้เหมือนเซิร์ฟเวอร์จริงๆ แล้วยังมี remote console ให้ใช้ผ่านเว็บอีกด้วย แต่ยังไงก็แนะนำให้ใช้ SSH client จริงๆดีกว่า โดยทุกครั้งที่เข้า SSH เป็นครั้งแรก ระบบจะบังคับให้เปลี่ยนรหัสผ่านทันทีเพื่อความปลอดภัย

![หน้า Droplet monitoring](./images/image-24.png)

ภายใน SSH console นั้นจะมีลิงค์สำหรับเข้าใช้ Ghost อยู่ สามารถ copy ลิงค์ไปวางใน browser ได้เลย

![ตั้งค่าอีกเล็กน้อย ก็พร้อมใช้งานเต็มตัว](./images/image-25.png)  

ขั้นตอนทั้งหมดที่ทำไปนั้น ใช้เวลารวมกันไม่ถึง 5 นาที ก็มีบล็อก Ghost เป็นของตัวเองแล้ว
นอกจากนั้น ตัว Droplet นั้นยังเป็นเซิร์ฟเวอร์ Ubuntu อย่างเต็มตัว จึงสามารถทำอะไรได้นอกเหนือจากนี้อีก 

สำหรับการสร้าง Droplet แบบอื่นๆนั้นจะมีขั้นตอนตั้งค่าที่คล้ายกันทุก OS แต่ถ้าหากเป็นพวก 1-Click apps นั้นอาจมีขั้นตอน Set up เพิ่มขึ้นมาในหน้า front-end เช่น Ghost กับ WordPress ที่มีการตั้งบัญชี admin ของ app แยกออกมาจากบัญชี root ของ Droplet ที่เราใช้ SSH เข้าเซิร์ฟเวอร์ (หรือใครใช้ SSH key ก็เข้าระบบอีกแบบ)

## เพิ่มเติม

### การจ่ายเงิน

DigitalOcean นั้นรองรับการจ่ายเงินออนไลน์ผ่านบัตรเครดิตและบัตรเดบิต รวมถึง ผ่านบัญชี PayPal โดยสามารถเลือกซื้อเครดิตไว้ก่อนได้หรือให้หักจากบัตรเมื่อถึงยอดใช้งาน และยังมีระบบเตือนค่าบริการหากเกินกำหนดที่เราตั้งไว้ผ่านอีเมล

![จ่ายสบายไร้กังวล](./images/image-26.png)

### ระบบ Referral

หรือถ้าอยากชวนคนอื่นให้เข้ามาใช้บริการของ DigitalOcean แบบฟรีๆ ก็สามารถนำ[**ลิงค์ referral ของเรา**](https://m.do.co/c/ce13f779b449)ไปให้เขาสมัคร และเขาจะได้เครดิตไปทดลองใช้ทันทีถึง $100 หากเขาติดใจขึ้นมาแล้วใช้บริการต่อจนครบ $25 เราก็จะได้โบนัสเข้าบัญชีเรา $25 ในรอบเดือนถัดไป

> _ย้ำอีกครั้งว่า จำนวนเครดิตฟรีนั้นสามารถเปลี่ยนแปลงได้ตลอด_

![รับไปเลยง่ายๆ ไม่ต้องจ่ายก็ใช้งานได้ทันที](./images/image-27.png)

### ความปลอดภัย

เพราะระบบออนไลน์นั้นไม่ปลอดภัย 100% เสมอไป ทาง DigitalOcean ก็มีฟีเจอร์ด้านความปลอดภัยให้ทุกคนได้ใช้เพื่อเสริมความแกร่งด้วย Two-factor authentication และ SSH key สำหรับบัญชีและ Droplet ของเรา

![สองชั้นมั่นใจ ปลอดภัยไม่โดนแฮค](./images/image-28.png)

### [Community](https://www.digitalocean.com/community)

เพราะ DigitalOcean นั้นถูกใช้โดย developer และ sysadmin จำนวนมาก จึงมักเกิดคำถามในเรื่องระบบขึ้นมา แล้วใช่ว่าทีม support จะตอบได้ทุกเรื่องเสมอไป ทำให้มีส่วนของ community board ขึ้นมาเพื่อให้ทุกคนเข้ามาค้นคว้า หาคำตอบและ tutorial ในการทำระบบบางอย่าง โดยมีส่วนของ tutorial และ Q&A แยกกัน

![มีอะไรข้องใจ ติดตรงไหนก็มาถามได้ มีคนพร้อมช่วยเหลือตลอด](./images/image-29.png)

## ปิดท้าย

DigitalOcean นั้นสามารถ scale เซิร์ฟเวอร์ตามความต้องการหลายๆแบบของ developer และทีมงานอื่นๆ ได้อย่างง่าย อยากได้เซิร์ฟเวอร์ขนาดเล็กไว้ทดสอบซอฟท์แวร์อะไรนิดๆหน่อยๆ ก็ตั้ง Droplet ขนาดเล็กมาลองแล้ว destroy ได้ทันทีหากมีอะไรผิดพลาดเกิดขึ้นโดยไม่ต้องล้างทั้งระบบแบบเซิร์ฟเวอร์ตัวจริง ถ้าหากมีความต้องการกลุ่มเซิร์ฟเวอร์จำนวนมากมาใช้ในระบบของเราก็สามารถสร้าง Droplet จำนวนมากพร้อม private connection เชื่อมต่อกันเองได้ในไม่กี่อึดใจ จึงถูกเลือกไปใช้โดยกลุ่ม developer และบริษัท IT จำนวนมากทั่วโลก
