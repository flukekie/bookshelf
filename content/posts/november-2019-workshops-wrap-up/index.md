---
title: สรุปกิจกรรม Workshop พฤศจิกายน 2019
description: >
  ถึงแม้จะเป็นช่วงเปิดเทอม ก็ยังมีเวลามาเข้าร่วม Workshop ต่างๆในมหาวิทยาลัย

created: 2019-11-30T04:56:38Z
updated: 2019-11-30T04:56:38Z
cover: you-x-ventures-Oalh2MojUuk-unsplash.jpg
tags: 
  - IRL
  - Workshop
---

ช่วงเดือนพฤศจิกายนที่ผ่านมานี้ เรียกว่าเป็นช่วงเวลาพิเศษของนักศึกษาปี 4 เลยก็ว่าได้ เพราะนอกจากจะต้องทำโปรเจคจบส่งอาจารย์แล้ว ยังต้องเตรียมตัวเพื่อไปฝึกงานในเทอมถัดไปอีกด้วย จึงทำให้ตารางเรียนว่างเปล่านั้น เต็มไปด้วยงานและกิจกรรมต่างๆที่เพิ่มเข้ามาอย่างไม่ขาดสาย ซึ่งหนึ่งในกลุ่มกิจกรรมเหล่านั้นก็คือ Practical skills ที่ใช้ในการทำงานจริงๆ 

## ต้นเดือน: Agile Workshop

อันนี้เรียกได้ว่าเป็นกิจกรรม workshop อันดับหนึ่งที่เหล่าคณะอาจารย์ได้เลือกและคัดสรรค์มาเพราะ Agile methodology นั้นเป็นที่นิยมและมีการใช้งานกันอย่างกว้างขวางในบริษัทหลากหลายขนาด จึงคาดว่าน่าจะเป็นสาเหตุที่ถูกดึงขึ้นมาเป็นอันดับแรก โดยจัดไว้ให้ก่อนที่จะไปฝึกงานกับบริษัทที่ทำงานกันจริงๆ

### สิ่งที่ได้จาก workshop นี้

นอกเหนือจากผลงานชิ้นโบว์แดงที่ปั้นขึ้นมาในระยะเวลาอันสั้นแล้วนั้น ก็สามารถสรุปใจความของ workshop ได้ดังนี้

> **Agile** นั้นคือลักษณะการทำงานแบบหนึ่งที่เน้นการเข้าใจกันของทั้งฝ่ายผู้ใช้งานและผู้พัฒนา ทำให้เห็นผลงานได้เร็วขึ้นและสามารถปรับเปลี่ยนได้เมื่อจำเป็น ซึ่ง Agile นั้นออกแบบมาเพื่อการสร้างซอฟต์แวร์เป็นหลัก แต่ก็เริ่มมีการประยุกต์มาใช้ในสายงานอื่นๆด้วยเช่นกัน โดยมี format ที่เป็นนิยมเรียกว่า Scrum เข้ามาช่วยในการทำงานแบบ Agile ให้เป็นช่วงเวลาที่ชัดเจนมากขึ้น และยังมี tools อื่นๆที่เข้ามาช่วยจัดการความเข้าใจในโปรเจคนั้นๆอีกมากมาย

## ปลายเดือน: WordPress Design

จริงๆแล้วกิจกรรมนี้เขาจัดไว้ให้สาขาที่เขาทำมัลติมีเดียให้มาเรียนรู้การออกแบบและทําเว็บไซต์ด้วย WordPress ซึ่งเป้าหมายที่มาเข้าร่วมกิจกรรมนี้ก็เพราะทั้งสองเนื้อหาที่ผมคิดว่าน่าจะมีประโยชน์ ซึ่งจริงๆแล้วเรียกได้ว่าผมไปนั่งแจมแล้วได้ความรู้โดยที่เพื่อนๆในสาขาเดียวกันไม่มีใครมาซักคน (จริงๆก็มีประกาศในกลุ่มแล้วแหละ แต่ก็ไม่มีใครมา) เลยใช้โอกาสนี้เข้ามาหาความรู้เพิ่มลงคลังความรู้ส่วนตัวแบบเหงาๆ

### สิ่งที่ได้จากการอบรมครั้งนี้

ถ้าจะนำ agenda มาเลยก็ดูแล้วน่าจะเยอะไปและยิบย่อยเกินไป ขอสรุปเป็นรายการตามที่เข้าใจและเห็นว่าน่าสนใจไว้

- Basic UX/UI
  - อันนี้คือเนื้อหาเกริ่นนำถึงการออกแบบ มีกล่าวถึงพวก 
      - Material design, Swiss design, Flat design
      - Responsive web design
- [Local by Flywheel](https://localbyflywheel.com)
  - Tool หลักที่ใช้ในการสร้างเว็บ WordPress ขึ้นมาแบบด่วนๆ
    - อันนี้ยังไม่เคยใช้ และเพิ่งเคยได้ยินครั้งแรก เท่าที่ลองใช้ดูก็ถือว่าใช้งานง่ายทั้งมือใหม่และคนที่ทำเป็นแล้ว
- WordPress เบื้องต้น
  - อันนี้ทำได้อยู่แล้ว เพราะมีโปรเจคหลักที่ใช้เป็นแกนกลางอยู่
  - แต่ที่พิเศษขึ้นมาหน่อยก็ตรงที่มีการสร้างเว็บ demo โดยใช้ธีม [Plant](https://th.seedthemes.com/item/plant/) ซึ่งผมยังไม่เคยใช้มาก่อน
  - และยังมีปลั้กอินต่างๆที่แนะนำ เช่น Kadence blocks (บล็อคเพิ่มเติมเสริมฟังค์ชั่น), Breeze (Caching), iThemes Security, Regenerate Thumbnails และ Yoast SEO
- [Figma](https://www.figma.com/) 
  - Collaboration Tool หลักสำหรับทำงานออกแบบ UX/UI
    - อันนี้ก็เป็นอีกโปรแกรมที่ไม่เคยใช้ จากการใช้งานครั้งแรกแล้วก็เห็นว่าสะดวกดี ทำงานได้ทั้งบนเว็บแอพและแบบลงบนเครื่อง และยังสามารถสร้าง prototype ขึ้นมาได้ในตัวเลยเช่นกัน

## สิ้นเดือน: BarCamp

กิจกรรมพิเศษที่ผมเองไม่อยากพลาด เพราะเป็นงานที่จัดขึ้นมาปีละครั้งในช่วงปลายปี ซึ่งงาน BarCamp นั้นเป็นงานกึ่งๆสัมมนา เพราะเนื้อหาในงานนั้นจะขึ้นอยู่กับคนที่มาร่วมงาน ซึ่งสามารถเลือกได้ว่าจะมาฟังอย่างเดียว หรือจะขึ้นเวทีมาพูดด้วยก็ได้เช่นกัน แม้ว่าธีมเนื้อหาหลักๆจะเป็นแนว IT ไปซะเกือบทั้งหมด แต่ทุกคนสามารถเลือกโหวตหัวข้อที่ตัวเองอยากฟังได้ ซึ่งปีที่แล้วก็มีคนมาเล่าเรื่องผีบ้าง เล่าเรื่องประสบการณ์การอยู่หอคนเดียวบ้าง แล้วแต่คนที่เข้าร่วมงานมาจะขุดอะไรมาพูดให้ทุกคนในห้องฟัง โดยทั้งงานจะแบ่งเป็น session สั้นๆ 10-15 นาที แล้วกระจายเนื้อหาไปจนกว่าจะถึงช่วงพักเที่ยง แล้วกลับมาต่อกันในช่วงบ่ายจนถึงเวลาปิดงาน

### สิ่งที่ได้จากงานนี้

แม้ว่าปีนี้จะไม่ได้อยู่แบบทั้งงานจริงๆเพราะค่อนข้างยุ่งกับงานอื่นๆ แต่ก็ได้เข้าไปฟังบาง session ทั้งเช้าและบ่าย ได้ทั้งเรื่องของการเขียนโค้ดยังไงให้อ่านง่าย กับพื้นฐาน Python ที่ฟังแล้วลองเอาไปทำต่อได้ โชคดีอย่างนึงที่ปีนี้เริ่มมีการจัดทำ Live Streaming เก็บไว้บนเพจของงานด้วย ทำให้ผมสามารถเข้าไปฟังเนื้อหาอื่นๆได้ทีหลัง


## ปิดท้าย

ในเดือนนี้ที่ผ่านมานั้นได้กลายเป็นเดือนที่มีสาระเข้าสมองมากที่สุด แต่จะจำได้มั้ยก็อีกเรื่องนึง เพราะถึงได้รับเข้ามาแล้ว ถ้าไม่เอาไปใช้หรือบันทึกไว้ ยังไงก็ไม่มีประโยชน์ โดยเฉพาะกลุ่ม skill ใหม่ๆที่ไม่เคยเรียนรู้มาก่อน 